#Lainsäädäntö

Julkisen hallinnon tuottaman ja hallinnoiman tiedon hyödyntämistä ohjaa lainsäädäntö. Keskeisiä säädöksiä ovat mm.
-	Julkisuuslaki eli laki viranomaisten toiminnan julkisuudesta ([621/1999](http://www.finlex.fi/fi/laki/ajantasa/1999/19990621)) 
-	Arkistolaki ([831/1994](http://www.finlex.fi/fi/laki/ajantasa/1994/19940831))
-	Henkilötietolaki ([523/1999](http://www.finlex.fi/fi/laki/ajantasa/1999/19990523))
-	Tilastolaki ([280/2004](http://www.finlex.fi/fi/laki/ajantasa/2004/20040280) muuttunut 1.9.2013) sekä EU:n tilastoasetus ([223/2009/EY](http://eur-lex.europa.eu/LexUriServ/LexUriServ.do?uri=OJ:L:2009:087:0164:0173:fi:PDF))
-	Tietoturvallisuusasetus ([681/2010](http://www.finlex.fi/fi/laki/alkup/2010/20100681))
-	Tekijänoikeuslaki ([404/1961](http://www.finlex.fi/fi/laki/ajantasa/1961/19610404)) 
-	Valtion maksuperustelaki ([150/1992](http://www.finlex.fi/fi/laki/ajantasa/1992/19920150)) ja sen pohjalta annettavat asetukset ja hinnastot

Julkisen tiedon avaaminen mahdollistaa tietoaineiston hyödyntämisen kaikkiin käyttötarkoituksiin, mutta kaikkea julkista tietoa ei voida avata. Tiedon luovuttamista rajoittavat mm.
-	kansallinen ja kansalaisten turvallisuus
-	henkilötietojen suoja
-	yritysten liikesalaisuudet
-	uhanalaisten eliölajien suojelu

Edellä oleva luonnehdinta on karkea yksinkertaistus, sillä pelkästään julkisuuslain 24§ sisältää 32-kohtaisen luettelon salassa pidettävistä asiakirjoista.

Juridisten edellytysten selvittäminen ja lainsäädännön tarkistaminen tulee suorittaa osana tiedon avaamisen valmistelua. Avaaminen edellyttää, että organisaatiolla on riittävät immateriaalioikeudet aineistoon ja että aineistoa koskevat säädökset eivät rajoita avaamista ja edellytä esimerkiksi viranomaisen tiedonluovutuspäätöstä. Tietovarantoa tai –järjestelmää koskevia säädöksiä voidaan muokata mahdollistamaan tiedon avaaminen siltä osin kuin avaamiselle ei ole tosiasiallisia esteitä.


-----
[Palaa sisällysluetteloon](Sisällysluettelo.md)

