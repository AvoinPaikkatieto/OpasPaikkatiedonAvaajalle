#Aineistojen päivitys

##Staattiset paikkatiedot
Staattisten paikkatietoaineistojen osalta ei tarvitse järjestää aineistojen päivityksiä. Näitä ovat esimerkiksi ortokuvat (kuvattu tiettynä vuonna), vanhat skannatut kartat yms.

##Päivittyvät paikkatiedot
Monia operatiiviseen toimintaan liittyviä paikkatietoja päivitetään jatkuvasti.

Minimivaatimuksena voidaan pitää että kaikki päivittyvät paikkatietoaineistot tarkistetaan vähintään kerran vuodessa. Aineistossa ei välttämättä ole tapahtunut muutoksia, mutta aineiston käytön kannalta on hyvä että tiedontuottaja toteaa asian ainakin kerran vuodessa.

Jos aineistossa on tapahtunut merkittäviä muutoksia, niin tulisi jakelussa oleva aineisto päivittää.

Päivityksen yhteydessä ei vanhaa aineistoa kannata hävittää. Paras ratkaisu on kopioida vanha aineisto arkistoon ja korvata sen jälkeen jakelussa oleva aineisto uudella aineistolla. Arkistossa olevat avoimet paikkatietoaineistot on hyvä pitää käytettävissä toistaiseksi.



*Paikkatietoaineistojen ja metatietojen päivitys, niistä informointointi yms.*

-----
[Palaa sisällysluetteloon](Sisällysluettelo.md)
